Pau i Justícia va ser una de les cooperatives més actives del Poblenou.
La van crear l’any 1895 un grup de 18 treballadors del barri, tot i que no es va legalitzar oficialment fins a l’any 1905.

MARC DALMAU, cooperativista de La Ciutat Invisible
“Va començar com moltes, sent de caràcter individual, que és que al final de l’any aquest excedent es reparteix de manera individual als socis a pro rata del consum que hagin fet.
I poc a poc, a partir de 1910 quan van creixent més van creant fons socials per ajudar els jubilats, en cas d’atur forçós,en cas de malaltia.”

La cooperativa va passar per diferents etapes.
Als anys 30, va canviar de seu i van viure un gran moment d’efervescència cultural.
MARC DALMAU, cooperativista de La Ciutat Invisible
"Arribà a tingué set seccions culturals diferents.
Abans de la guerra, just a l’any 1935, es va posar en funcionament una escola.
Hi havien 250 alumnes entre nens i nenes.
Seguien moltes de les tendències pedagògiques racionalistes de Ferrer i Guàrdia no?.”

Pau i Justícia va ser una de les poques cooperatives que van sobreviure a la Guerra Civil i va viure una època daurada a la dècada dels 60, quan van arribar a tenir 1.250 socis.

MARC DALMAU, cooperativista de La Ciutat Invisible
“De fet en aquella etapa va rebre el títol, no sé si honorífic o no, per part de Franco de Cooperativa 'ejemplar'.
Els socis es van plantejar doncs que també era hora de cooperativitzar l’habitatge.
Llavors van adquirir uns terrenys al carrer de Bilbao, per ara on passa la Diagonal que és un edifici molt gran que encara avui és en peus.”

La Cooperativa Pau i Justícia va tancar als anys 80, i l’edifici va estar molt de temps en desús.
Les entitats veïnals el van reclamar durant anys, fins que finalment el 2007 va passar a mans municipals.
L’any vinent reobrirà convertit en la nova seu de la Sala Beckett.
