El carrer de Sants se'l coneixia originàriament com a carretera de Madrid i es que fa més de 200 anys el rei Carles III la va construir amb la finalitat de connectar aquella ciutat amb la Jonquera. 

"La gent encara la coneix com 'La Carretera, eh? 'La Carretera' és el nom que donem popularment a aquesta via. Tanmateix té dos noms actualment en el tram de Sants - Montjuïc que seria: 'Carrer de la Creu Coberta' i 'Carrer de Sants', eh? Per tant s'ha anat dividint el nom, podem dir-ho així depenent del barri que va traspassant."

Ben aviat es va comunicar l'Eix amb la resta de la ciutat, primer amb tartana i després amb tramvia.

"Per traslladar-se a Barcelona, o anaves a peu o s'havia d'anar amb un carro particular o cotxe de línia. Per tant, a nivell de connexió és el tramvia doncs genera uns fluxes molt més ràpids entre el Barcelona i el nou barri de la ciutat, que és el barri de Sants."

L'ubicació del carrer de Sants va fer que durant el segle XIX s'instalessin cafès i comerços, com ara el forn Baltà, que encara avui dia continua amb la seva activitat.

"El comerç, que ja va ser un element important pel creixement del poble en aquell temps de Sants, dels barris d'Hostafrancs i de la Bordeta, és un pol d'atracció i ho va ser sobretot durant molt temps per totes les persones que venien del Baix Llobregat i d'altres localitats a prop de Barcelona que venien a Sants a comprar, a comprar tot allò que no trobaven al seu poble."

El pas del temps ha canviat poc l'aspecte del carrer de Sants, que juntament amb la Creu Coberta, és l'eix comercial més llarg d'Europa.


