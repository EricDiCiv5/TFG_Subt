"L'únic que queda en record d'aquella meravellosa torre modernista de fet, és el carrer de la Torre dels Pardals que és aquest que puja."

Ara hi ha pisos, però fins a 1958 hi havia una de les masies fortificades més importants de la zona. Tant que al Guinardó hi ha un carrer en recordança seva.   

CARME MARÍN, Grup d'Estudis de la Vall d'Horta i la Muntanya Pelada El Pou. 
"Era una torre medieval fortificada. La importància principal era la de la torre, que és la que s'utilitzava per defensar tot el que era la contrada i en els segles XVII i XVIII, quan les guerres de successió i de secessió es van fortificar aquí els francesos i també els felipistes."

A finals del segle XIX, va ser la segona residència de la família del primer ministre francès, Manuel Valls, i, a principis del XX, a conseqüència de la Setmana Tràgica, va esdevenir un convent. 

"Van cedir la torre a les monges de Valldonzella perquè els hi havia cremat el seu convent doncs en el centre."

Després un industrial de Reus, Joan Roig, la va convertir en un edifici modernista que  va rebre el premi a la millor casa de la ciutat l'any 1918. 

"Amb uns jardins fantàstics, plens de fonts, d'arbres especials, plens d'estàtues."

Durant la Guerra Civil, la CNT la va requisar i la va convertir en una escola de natura. 

"També va ser un lloc on el govern central quan ja hi fugien, doncs s'hi van estar uns mesos abans no passaven a França."

La Torre dels Pardals va sobreviure a la guerra però no a l'especulació immobiliària. 

"I la van vendre a diferents a diferents propietaris perquè ho convertissin en 'lo' que ara s'ha convertit: pisos sense cap mena de caràcter ni personalitat."

