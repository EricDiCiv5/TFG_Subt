Amb una urbanització senzilla, la plaça del Centre es va crear per donar resposta a les noves necessitats de la ciutat. 

ORIOL ROVIRA, historiador i veí de les Corts
"S'urbanitzà a diguessim, a finals del segle XIX, inicis del XX, quan comencen a instal·lar-se moltes fàbriques a les Sants i a les Corts i altres equipaments industrials. L'entorn i la plaça era habitada principalment doncs per classes populars: obrers, artesans, administratius i altres assalariats en general." 

La plaça deu el seu nom al fet que estava ubicada al centre dels terrenys, propietat dels comtes de Bell-lloc. Durant la Segona República, però, va ser rebatejada com a plaça d'Ernest Ventós, que va ser regidor de Barcelona. 

Amb el franquisme va recuperar el nom de plaça del Centre i als anys 60 va viure una transformació urbanística important, que li va donar una aparença ja molt semblant a l'actual. 

ORIOL ROVIRA, historiador i veí de les Corts
"L'alcalde Porcioles doncs fa una planificació nova de la zona i obre l'avinguda Madrid i el carrer Berlín, fet que parteix la plaça evidentment i trenca la unitat que tenia."

El pas del tramvia també va marcar durant molts anys l'aspecte de la plaça, que, a més, també ha estat escenari de celebracions populars, com la festa major, i ha deixat imatges com aquesta, durant la gran nevada del 62. 

Agraïments: Arxiu Municipal del Districte de Sants-Montjuïc i Arxiu Municipal del Districte de les Corts
