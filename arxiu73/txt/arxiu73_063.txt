Des de fa més de 40 anys, els barris de Sants i les Corts acullen la cavalcada de Reis del carrer de Vallespir, cada 5 de gener. 

Durant els primers anys la rebuda dels Reis s'alternava, un any a les Corts i l'altre a Sants. Però finalment es va optar per les Corts, on els esperen, això sí, els regidors dels dos districtes. 

Les carrosses estan fetes a mà i s'han anat ampliant i millorant gràcies a la feina de l'Associació de Comerciants i Veïns del carrer de Vallespir. De vegades, fins i tot han fet carrosses per commemorar efemèrides. 

JORDI MUXELLA, expresident de l'Associació de Comerciants i Veïns del carrer Vallespir

“A l'aniversari de l'annexió del districtes de les Corts i a la ciutat de Barcelona es van fer, d'aquestes carrosses petites es van fer dues dues amb les façanes de la regidories d'un districte i de l'altre.” 
“De vegades obtenim algun motiu de la festa major i el traslladem o l'adaptem a una carrossa.” 

Com aquest tramvia, que després va desfilar a la cavalcada. Amb els anys, han après a millorar els detalls de les carrosses. 

JORDI MUXELLA, expresident de l'Associació de Comerciants i Veïns del carrer Vallespir

“També vam observar als principis que els nens tiraven sacs de caramels i llavors vam haver de posar uns caixons, que es allà on se senten, amb un forats perquè només passés la mà carregada de caramels, però només una mà.”

Encara que els preparatius duren pràcticament tot l'any, diuen que l'esforç val la pena. 

“Tot sigui pels nanos i pel somriure d'una nit, eh?” 

Per això, aquests dies treballen de valent per fer possible, un any més, la cavalcada del carrer de Vallespir. 


