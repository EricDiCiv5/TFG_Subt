El Barça va arribar a les Corts l'any 22, amb la col·locació de la primera pedra del camp de les Corts, el sisè de la història del club. Era l'època daurada del Barça i els aficionats estaven ansiosos destrenar terreny de joc. És per això que es va fer a correcuita, en només tres mesos i treballant de dia i de nit, tot i els mitjans rudimentaris de lèpoca.

HORACIO SEGUÍ, fotògraf
"Tenia totes les comoditats que en aquella època es podien tindre: vestuaris, sala de recuperació, de medicina, molt limitada."

Fer-lo va costar prop d'un milió de pessetes i tenia capacitat per a 22.000 espectadors. Unes xifres modestes avui dia però que llavors van situar el camp del Barça entre els millors d'Europa.

El camp va donar vida al barri, els dies de partit s'omplia d'aficionats que es reunien al voltant del pi de les Corts, que encara avui es conserva.

"Deies, on vas tu, escolta, a tal hora, ens veiem al pi de les Corts i era el punt de trobada."

Però també hi va haver mals moments. El 1925 -en plena dictadura de Primo de Rivera- els aficionats del Barça van xiular l'himne espanyol i la Guardia Civil va prohibir l'entrada al camp durant sis mesos.

Les instal·lacions es van anar adaptant als nous temps i fins i tot s'hi va construir una tribuna nova, però el fitxatge de Kubala, el 1950, va acabar de fer petit el camp i es van buscar alternatives.

"Van estar en converses perquè el camp de l'Espanyol que desapareixeria, que estava a Sarrià i es quedaríen el camp de les Corts."

Finalment no va ser així i el camp de les Corts es va vendre per fer-ne un altre més gran al barri veí de la Maternitat. El 1954 centenars d'aficionats van acompanyar la comitiva de la primera pedra del Camp Nou. Però aquesta ja és tota una altra història. 
