La Torre de les Aigües es va inaugurar l’any 1882 per abastir d’aigua el poble de Sant Martí de Provençals i la ciutat de Barcelona.

JOAN CARLES LUQUE, Arxiu Històric del Poblenou
“S’aspirava l’aigua del subsòl, es pujava fins al dipòsit general, i des d’allí es feia baixar i arribava 'hasta' als diferents consumidors. Es va tapar un incendi al carrer de la Cera, això vol dir que l’aigua com a mínim arribava 'hasta' la ronda de Sant Pau. Hi havia la idea d’afegir-li un altre dipòsit i 20 metres més, i llavors l’aigua hauria pogut arribar fins i tot al barri de Sants.”

La torre, però, es va quedar en els 63 metres inicials. La construcció va ser una iniciativa de l'industrial barceloní Francisco Javier Camps. L'empresa d'aigües que va fundar va tenir molt d'èxit, tot i que malauradament va durar poc.

JOAN CARLES LUQUE, Arxiu Històric del Poblenou
“Venen aigua a l’Exposició Universal de 1898, a diferents particulars, al cos de bombers de Barcelona. Però cap a 1893 els hi arriba aigua salada i l’Ajuntament decideix clausurar l’extracció d’aigua perquè fins i tot en aquells moments no serveix ni per a usos industrials.”

Amb la fallida de la companyia el terreny passa a mans municipals, que el va bescanviar per uns altres de l’empresa Macosa, que fa servir la torre com a magatzem i dipòsit de material. Després dels Jocs Olímpics de 1992, Macosa va tancar i l’Ajuntament va recuperar la propietat de la torre com a part del seu patrimoni. Aigües de Barcelona en va encarregar la restauració l’any 2010.

JOAN CARLES LUQUE, Arxiu Històric del Poblenou
“L'obra en si és de molt bona qualitat i en general la reparació, si bé va ser relativament costosa, ha deixat la torre bastant similar a com era en el seus principis.”

La torre es va reobrir el 2012, i des d’aleshores l’Arxiu Històric del Poblenou és l’encarregat que el barcelonins la puguin visitar i conèixer la seva història, i com funcionava l’extracció i l’enviament de l’aigua a finals del s. XIX.



