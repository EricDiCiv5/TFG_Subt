La primera plaça de toros que va tenir Barcelona es va fer a la Barceloneta. Va ser obra de l’arquitecte Josep Fontseré. Feta de pedra i ferro es coneixia popularment com El Torín perquè es trobava a prop del fort militar de la Ciutadella.

ISABEL CENTENO, Casa de la Barceloneta 1761

“Es va inaugurar el 1802 i va durar fins al 1942 que va ser quan va ser derrocada, peró de fet, al 1930 va ser tancada perquè hi van haver problemes, aldarulls.”

Els historiadors asseguren que els fets que van desembocar en la Setmana Tràgica van tenir l’origen en aquesta plaça. El balanç de 12 convents cremats, i la mort de monjos i sacerdots, va posar fi el tancament durant 15 anys de la plaça.

ISABEL CENTENO, Casa de la Barceloneta 1761

“Van sortir dos o tres braus dolents i la gent es va enfadar i això va ser la 'chispa' que va ser, que van anar a cremar els convents. Hi ha tot un rerefons, hi havia malestars, moviments obrers.”

L’afició pels braus a la Barceloneta també està documentada per l’existència de diferents penyes taurines, les quals van funcionar fins després de l’enderrocament d’El Torín, l’any 1944.

ISABEL CENTENO, Casa de la Barceloneta 1761

“Es veu que hi havia bastant afició. De fet hem datat dues penyes taurines, una que data del 1920 i l’altre del 1940, quan van tancar El Torín.”

L’espai que va ocupar El Torín és, en el dia d’avui, la seu d’una empresa de serveis. 
