La data més antiga que fa referència a la Fira de Santa Llúcia és la de 1786. Tot i això, hi ha documents que fan creure que és una fira que va començar abans. 

ALBERT DEULOFEU, president de l’Associació Fira de Santa Llúcia 

 “La tenim documentada tant pel folklorista Joan Amades, com pel que era el baró de Maldà, que firmava amb Rafael Amat i no en parla com un primer any que es feia la fira sinó com algu ja tradicional a l'época.” 

El que sí que se sap del cert és que durant els segles XVIII i XIX es feien fins a tres fires en emplaçaments diferents. Això sí, sempre a prop de la Catedral.

ALBERT DEULOFEU, president de l’Associació Fira de Santa Llúcia 

“I els dies de Santa Llúcia se celebrava a l’entorn de la Catedral i em sembla que era el dia de Sant Tomàs que es feia a la plaça del Pi i també a la plaça de Sant Felip Neri. Amb el temps van anar creixent les dues fires fins al punt que es van arribar a ajuntar i conèixer ja les que hem conegut aquest darrer segle.”

La majoria dels paradistes ho eren per herència i pertanyien a famílies que generació rere generació van anar mantenint la seva presència a la fira. Una fira que, ens els seus orígens, es muntava i desmuntava a diari.    

ALBERT DEULOFEU, president de l’Associació Fira de Santa Llúcia 

“El carretó amb rodes, era el que era, una mena de mostrador improvisat on es tirava un llençol per tapar tots els trastos i, a la part de sobre, s’improvisava doncs el gènere que podien portar.”

Des de 2007 la fira es fa a l’avinguda de la Catedral, data en què l’Ajuntament va decidir que per motius de seguretat no s’ocuparien ni les escales ni els entorns de la Catedral.  

