El Bar Quimet, és a la plaça d’Eivissa, al centre d’Horta, des del 1927.

JOSEP LLUÍS JALMAR, Bar Quimet
“Un bar de barri, molta clientela de tota la vida: avis, pares, fills... i continua molt així, a l’ambient molt familiar.”

Uns clients que en els primers anys eren principalment homes.

“Eren llocs de trobada, sobretot de senyors, senyores n’hi havien poques, al estar el centre, era un lloc de trobada, per fer el cafè i l’aigua normalment, o el cafè, copa i puro com es deia abans.”

I és que bars com el Quimet servien, a principis del segle, com a seu d’associacions de diferents àmbits que hi organitzaven activitats.

“Hi havia moltes partides de parxís, per exemple, domino, cartes, el club d’escacs era tota aquesta zona que veiem aquí a dalt, era una altra època.”

També és conegut com el ‘Bar del Lloro’ perquè, durant molts anys, l’antic propietari en va tenir un com a mascota.

“L’anècdota més famosa que hi ha és que el tramvia parava aquí davant de les portes del bar i va aprendre a imitar el xiulet del revisor. Llavors quan veía que el revisor entrava aquí dintre del bar a anar al lavabo o qualsevol cosa, ell pitava, imitava el 'pitido' i el tramvia se’n anava.”

Tot i els canvis d’hàbits i de costums, el Quimet vol mantenir l’essència de bar de barri dels anys 30, que l’ha convertit en tot un clàssic d’Horta.

“Són molts anys, això s’ha de mantindre, crec que hi tots estem d’acord amb què l’essència de lo que és el Bar Quimet no es pot perdre.” 
