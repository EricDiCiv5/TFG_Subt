L'any 1865 una epidèmia de còlera va afectar Catalunya i també el poble de Sant Andreu del Palomar. Per ajudar les persones desvalgudes i els nens orfes, el rector de la parròquia de Sant Andreu, l'alcalde del poble i un grup de veïns van crear una institució. Va ser l'inici de la Casa Asil.

JOAQUIM SERRÀ, patró emèrit de la Fundació Casa Asil
"En aquests moments l'únic local que disposaven era un magatzem que havia sigut un magatzem de sal. Tothom el coneixia amb el nom de 'El Salí' i estava, al que avui és el carrer de Sant Andreu, carrer Gran de Sant Andreu."

La religiosa Anna Maria Janer és va fer càrrec de la direcció i cura dels malalts. La rebuda de la residència va ser molt bona. Tant, que al cap de dos anys es van haver de traslladar a l’emplaçament actual, una antiga fàbrica de ceràmiques. A més, l'any 1879 les religioses van crear una escola.

JOAQUIM SERRÀ, patró emèrit de la Fundació Casa Asil
"La necessitat d'una escola era era evident. Sobretot perquè en aquí en aquest moments hi podien entrar-hi també nens desvalguts, nens que no tenien família i aquests nens se'ls hi donava ensenyança. Tots eren de l'entorn, segurament que fins l'any 40 noies només."

Diverses generacions d'una mateixa família han passat per aquesta escola. Un equipament que es va construir al costat de la residència.

JOAQUIM SERRÀ, patró emèrit de la Fundació Casa Asil
"L'asilo al estar al costat de l'escola té una una virtut que altres residencies no tenen, que és un contacte diari de la gent gran doncs amb la gent, amb la gent jove. Crea un ambient que inclús pels residents 'pues' és agradable."

La continuïtat d'aquesta fundació també es deu a la voluntat de la gent. A més de de la tasca dels voluntaris, durant molts anys els llegats i donacions privades l'han ajudat a tirar endavant. 
