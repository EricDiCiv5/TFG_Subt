La façana de l'antiga fàbrica de Benet Campabadal es conserva pràcticament igual a quan va obrirles portes l'any 1915. S'hi feien cintes de seda per a la merceria i confecció, i era una de les poques fàbriques que hi havia a una zona tan rural com eren de les Corts.

El propietari, Gabriel Benet Campabadal, era l'ànima de l'empresa que donava feina a veïns -sobretot dones- de Les les Corts i Sants. Entre ells, el Josep Moran, que va treballar al departament de Personal. 

JOSEP MORAN, lingüiísta i veí de les Corts

“El senyor Benet era molt religiós, en el bon sentit de la paraula. Fins i tot socialment. Per Setmana Santa -estic parlant d'abans del concili- venia un capellà i feia uns sermons aquí a les senyores. Bé, hi havia un ambient paternalista perquè, es clar, les senyores tenien nens i fills i no podia haver-hi un ambient molt tens.”

Campabadal, fins i tot, va arribar a disfressar-se de rei mag per repartir regals entre els fills dels treballadors, i contractava bandes de música per les festes de La Mercè. Els productes Campabadal eren dels millors del sector. Es va invertir molt en publicitat i fins i tot es va fer un concurs de cartells i expositors de cartró. La publicitat s'exhibia en els propis vehicles de l'empresa. Tot i l'èxit, l'empresa va tancar les portes a la dècada del 1980. 

“La crisi general del tèxtil, van tancar totes les fàbriques tèxtils. Ara això ho fan a la Xina, van tancar totes, vull dir.”

La fàbrica va quedar uns anys abandonada fins que se li van donar nous usos. Ara, es treballa per fer-hi la nova biblioteca del districte de les Corts. L'espai conservarà la tradicional nau en dent de serra que fa 100 anys que forma part del paisatge de Les Corts. 
