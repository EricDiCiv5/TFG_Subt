La farinera de Sant Jaume va ser fundada l’any 1892 per l’Andreu Gallarda.
La fàbrica es va construir l’any 1908 i va ser una de les més importants per la seva situació privilegiada.


JORDI MORELL, Taller d’Història del Clot- Camp de l’Arpa
“Estem aquí en una cruïlla de camins que tenim per una banda el ferrocarril del nord, per aquí l’Avinguda Meridiana, i aquí a Escultors Claperós tindriem el ferrocarril de França, a l’Avinguda Diagonal, el ferrocarril direcció Saragossa – Madrid.
Això vol dir que aquí arribaven doncs els vagons carregats de blat, i es podien fer una sortida dels sacs amb farina i altres subproductes.”

La farinera del Clot era una fàbrica mecanitzada, la qual cosa permetia donar resposta a la demanda d’una població creixent.
 
JORDI MORELL,    Taller d’Història del Clot- Camp de l’Arpa
“Aquí per exemple tenim els molins Muhler, que son de, diguem del sistema austro-hongarés, i que són diferents corrons, els ‘rodillos’ que es diu en castellà, que permetien una molta molt més complerta.
Aquesta és diriem l’evolució dels antics molins fariners hidràulics.
Aquestes noves farineres són les que respondran a aquesta gran demanda.”

La farinera de Sant Jaume va estar en funcionament fins a l’any 1991, i l’any 1995 va passar a mans municipals.
Una part del complex fabril es va enderrocar per construir un institut i l’edifici central es va conservar per convertir-lo en equipament.

JORDI MORELL,    Taller d’Història del Clot- Camp de l’Arpa
“Del centre cultural que va ser una reivindicació doncs del barri, de poder disposar d’aquest espai com espai públic, per donar-li una activitat cultural gestionada per les entitats.”

Tot i haver conservat l’estructura i part de la maquinaria, la majoria dels elements de l’antiga farinera del Clot no es troben al seu emplaçament original.

