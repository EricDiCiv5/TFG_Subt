El Marino va ser un dels últims veïns que va tenir Can Tunis.
Però la història d'aquest barri de barraques, situat al peu de la muntanya de Montjuïc, es remunta a finals del segle XIX, quan els pescadors van començar a instal·lar-se a la platja.

ORIOL GRANADOS, Centre d'Estudis de Montjuïc
“Volien anomenar-lo el barri dels pescadors, Sant Pere.
Com una anècdota que aixó no va reeixir, però això vol dir que era una zona on s'anaven aglutinant molt un conjunt de barraques molt important.”

Amb l'arribada de les fàbriques a la zona, el nombre d'habitants va augmentar molt.
Tant, que el barri va arribar a tenir unes 550 barraques.

ORIOL GRANADOS, Centre d'Estudis de Montjuïc
“El moment més important va ser a partir, i ja comença a partir de la postguerra, que és justament quan comença a arribar gent de fora i comencen a instal·lar-se en aquest punt, no?”

La vida a Can Tunis no era fàcil.
Els habitatges eren petits i alguns no disposaven ni de lavabo.

ORIOL GRANADOS, Centre d'Estudis de Montjuïc
“Era una zona amb un habitatge realment molt justet, massa, construït d'una manera tremendament senzilla.
Estaven al costat del canal de la Infanta, zones inundables, és a dir, una zona des d'un punt de vista residencial molt dura.
Teníen, és a dir, la gent manté en aquest sentit una convivència molt oberta entre ells.
Se sabia organitzar en aquestes circumstàncies de limitació.”

A finals dels anys 60, gran part dels veïns de Can Tunis van ser reallotjats a altres llocs de Barcelona i la seva perifèria.
Aleshores va començar la decadència d'un barri que va acabar desapareixent l'any 2004.

