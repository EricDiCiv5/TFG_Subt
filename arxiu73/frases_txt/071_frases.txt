La vida social de la burgesia de finals del segle XIX fins a principis del segle XX era molt activa.
Es va potenciar l'oci i, curiosament, en.
aquest període el joc de la pilota basca es va posar de moda.
Fins i tot es van construir frontons.

RAQUEL LACUESTA, historiadora
"L’Eixample oferia solars encara bastant importants com per poder edificar-los.
Eren uns espais magnífics, eh? Pel meu gust millor que per exemple ara els camps de futbol, eren molts més regis, molt més senyorials i, a més, els encarregaven a arquitectes importants, per exemple un d’ells és el que van encarregar a Enric Sagnier"

El Frontó Barcelonès, que ocupava mitja illa, va ser el primer frontó construït a Barcelona i un dels més luxosos d'Espanya.
Es va inaugurar el 1893 i tenia una capacitat de 5.000 espectadors.
Llavors, no sospitava ningú que tindria una vida efímera però, de mica en mica, va anar perdent clientela.

RAQUEL LACUESTA, historiadora
"Van durar...
res, res.
El Frontó Barcelonès va trigar deu anys en morir, el van enderrocar, i s’havien gastat diners i diners perquè era de tot luxe, eh?" 

El Frontó Condal es va inaugurar el 1896 i durant els 30 anys que va funcionar també va ser molt popular.
Estava on actualment hi ha la Universitat Pompeu Fabra, a la cantonada de Balmes i Rosselló.
Obra de Francesc Rogent, tenia una pista de 68 metres, la més llarga construïda fins aleshores, i tenia cabuda per a 6.000 espectadors.
La façana, de pedra, la rematava una gran claraboia.



