La família d'en Ton Berengueret eren els amos de les bòbiles Framis i Pellicer i tenien les oficines on ara hi ha l'Escola Groc.

En total, a les Corts hi va haver unes 20 bòbiles de diverses famílies, ja que tenia bones terres per fabricar totxos.

TON BERENGUERET, descendent de la família Framis i Pellicer
"Aquestes terres eren riques en llicorelles i exemptes totalment de calç.
Aleshores feien que els totxos fossin doncs realment doncs consistents, forts."

El procés de fabricació era manual i cada bòbila donava feina a una vintena de persones.

TON BERENGUERET, descendent de la família Framis i Pellicer
"La gent de les bòbiles era gent senzilla, treballadora.
Era una feina molt dura.
Doncs vol dir que, un rajoler, per exemple, feia 1.200 totxos diaris, que almenys pesaven uns sis quilos.

Un cop fets els totxos es coïen amb un sistema de forn continu, que no s'apagava mai.

TON BERENGUERET, descendent de la família Framis i Pellicer
"A l'última bòbila que hi va haver-hi a casa, me'n recordo que un dia vam anotar-ho, va estar diguéssim nou anys que no es va apagar mai el foc."

Els totxos s'havien de coure a 950 graus, ja que si excedien aquesta temperatura les peces es cremaven.
La majoria dels arquitectes rebutjaven els totxos cremats, però no tots.

TON BERENGUERET, descendent de la família Framis i Pellicer
"Aquestes peces, en Gaudí, que n'era un enamorat, les va fer servir per a moltes de les seves construccions, potser la més característica és la cripta de la colònia Güell."

Tot i tenir clients tan il·lustres com Gaudí, les bòbiles de la família Framis i Pellicer, igual que la resta de bòbiles de les Corts, van acabar desapareixent.

