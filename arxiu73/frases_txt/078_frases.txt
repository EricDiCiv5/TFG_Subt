En aquests camps de cols, al mig del no res, es va crear als anys 60 la primera cooperativa d’habitatges de Sant Martí, Nuestra Señora de la Fe.

FRANCESC PONS, soci de la cooperativa
"Allò això era un desert, però dintre de lo 'barato' que era el 'terreno' van escollir que fos a prop d’on treballava la gent perque la majoria de la junta treballava al Poblenou.
Era un desert, i venir aquí en taxi i et deixaven a l’altra punta perquè no volien entrar."

Al seu voltant només hi havia l’església de Sant Martí i tres masies.
Sense carrers urbanitzats, botigues, ni serveis.
Els interiors d’illa els van construir els mateixos cooperativistes.
Aquest aïllament va enfortir la relació de les 284 famílies que hi vivien.


FRANCESC PONS, soci de la cooperativa
"Fèiem unes festes!, concursos de paelles, plats, per la festa major del barri, xocolatades...
Es feien moltes coses i hi havia molta molt molta convivència."

I fins i tot van obrir una escola.

FRANCESC PONS, soci de la cooperativa
"Amb un daquests vuit locals que tenim, amb un vam llogar una mestre i els nanos d’aquella època que eren 'crios' de cinc, sis anys 'pues' van fer dos cursos fins que es va crear una altra escola i van començar a anar cadascú a la que li va semblar."

Ha passat més de mig segle, finalment els pisos estan amortitzats i els propietaris ja els han pogut escripturar.
La Cooperativa Nuestra Señora de la Fe ja ha fet la seva feina i quan s’acabin tots els tràmits legals, es podrà dissoldre.
