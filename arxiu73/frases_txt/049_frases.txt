El carrer de Guipúscoa es va dissenyar l’any 1854 i formava part de la trama Cerdà.
Es va traçar a l’espai que abans ocupaven camps i masies del poble de Sant Martí de Provençals.
Tot i estar projectat des del segle XIX no es va construir fins un segle després.

El carrer del districte, com tants d'altres, va anar creixent com a resposta a les onades migratòries dels anys 50.
Els dos primers grups d’habitatges, a banda i banda del carrer, els van promoure La Caixa de Pensions i l’Obra Sindical del Hogar.

El carrer de Guipúscoa va ser durant molts anys una via ràpida de sortida de la ciutat en direcció a França, un traçat poc pensat per als veïns, una autopista urbana que va provocar molts accidents.
Durant anys els veïns van demanar una transformació que humanitzés el carrer.
L’arribada de la línia 2 del metro, que va obligar a obrir el carrer i reurbanitza-lo després, va ser el moment idoni per intensificar les reivindicacions.
Una fita que es va aconseguir l’any 1997.

