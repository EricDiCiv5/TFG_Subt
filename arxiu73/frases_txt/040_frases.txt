La Barceloneta va acollir el 1842 la primera fàbrica de gas a Catalunya i a la resta de l’estat.
Els treballadors eren majoritàriament de la Barceloneta.
La companyia, que en els millors moments va arribar a tenir 700 assalariats, aviat es va convertir en un punt de referència al barri.

EVA BUCH, directora del Museu del Gas de la Fundació Gas Natural Fenosa
“Era una fàbrica oberta al barri, és a dir, tu tens, podem trobar molts testimonis doncs de gent més gran que recorda haver entrat a la fàbrica amb els seus pares doncs perquè s’obrien les dutxes, s’obria el servei metge, fins i tot, part del sou anava també en carbó.”

Però no només se’n beneficiaven els treballadors, ja que de la matèria primera rebutjada se n’aprofitava una part al Somorrostro.
L’empresa va viure ampliacions successives amb la incorporació de nous elements, alguns dels quals modernistes, com la Torre de les Aigües.

EVA BUCH, directora del Museu del Gas de la Fundació Gas Natural Fenosa
“Posteriorment doncs va anar-se fent diferents fases, ampliant-se en diferents fases fins que aquesta mateixa fàbrica va poguer abastir fins al barri de Gràcia o Sant Gervasi.”

El 1989 va acabar l’activitat de la fàbrica de gas a la Barceloneta.

EVA BUCH, directora del Museu del Gas de la Fundació Gas Natural Fenosa
“Va tenir molt a veure amb l’arribada del gas natural, i a la vegada doncs amb el fet que anomenessin Barcelona seu olímpica l’any 92, i que per tant doncs els terrenys se cedien a l’Ajuntament també per tot el que era la reforma de la façana de mar.”

La demolició de les fàbriques després de 150 anys al barri no va suposar, però, la desaparició de tots els seus elements.
Alguns dels quals, encara avui, són visibles.

