Aquesta farmàcia va obrir el novembre de 1896.
En aquell moment, Sant Andreu de Palomar encara era un poble i el jove farmacèutic Anselm Guinart hi va començar el negoci amb l'ajut del seu sogre, un metge de la zona que li va cedir el local.
L'establiment té ara 119 anys i conserva originals la façana, les portes, la fusteria, les rajoles i els vidres emplomats.

JOAN GUINART, farmacèutic jubilat
"Aquí hi ha pots aquests antics que hi han plantes encara, arrels i fulles antigues i amb aquest morter grandiós que hi ha aquí suposo que el meu avi amb aquest mà de morter que pesa moltíssim 'pos' anava trinxant aigua, alcohol, etc.
i pulveritzant, i abans es feien moltíssimes fórmules.
Xarops, píndoles, mescles per bafs, infusions..."

El Joan és el nét del fundador i es va jubilar fa només dos anys, després d'estar-ne més de seixanta al capdavant de la farmàcia.
Des de darrere del taulell ha viscut multitud d'anècdotes.

JOAN GUINART, farmacèutic jubilat
"Teníem un metge aquí a la vora que escrivia així amb lletres majúscules i no s'entenia res.
I va venir per aquí un senyor amb una recepta i dic: Home, mira que vénen receptes d'aquest metge que no hi ha manera d'entendre'l i no es pot llegir.
I diu: Ah, es que el metge sóc jo!"

Actualment, la farmàcia la regenten dos dels fills del Joan.
És a les seves mans conservar l'estètica antiga del local i tots els objectes, estris, atuells i medicaments de finals del s.
XIX que guarden les vitrines.
