VICENÇ FONOLLEDA, veí de Vallvidrera
“Era molt sorollós, però era un soroll que acompanyava.”

Tot era de fusta i trontollava, per això els llebrencs el van batejar com La tartana.
Vicenç Fonolleda, veí de barri, ha utilitzat el funicular de Vallvidrera durant tota la seva vida, i encara recorda qui vivia a l'estació superior, un edifici modernista projectat per l'arquitecte Bonaventura Conill.

VICENÇ FONOLLEDA, veí de Vallvidrera
“A aquesta planta d'aquí dalt hi vivia l'empleat que portava el funicular.”

El funicular, que llavors tenia maquinista, era més lent i més voluminós: trigava set minuts en completar el recorregut, però si se t'escapava, hi havia una solució.

VICENÇ FONOLLEDA, veí de Vallvidrera
“Quan començava a córrer el funicular tu corries al darrere, darrere...
pum i pujaves a la plataforma aquesta, a darrere.”

Inaugurat l'octubre de 1906, el Funicular és el segon més antic de l'estat espanyol.
Per instal·lar els cotxes a la via se'n va haver de muntar una altra de provisional al baixador del passeig de les Aigües.
Tot i que els cotxes, de vuitanta places, es dividien en departaments de classe luxe amb seients de vellut, i en compartiments de classe general, de fusta, l'ambient era d'allò més relaxat.

VICENÇ FONOLLEDA, veí de Vallvidrera
“ I aquí hi havia unes finestres que es deien de guillotina, es baixava la finestra, al nen se'l posava dret en aquí, se l'aguantava i el nen feia el riu a fora...
vull dir...
i era una cosa que es trobava normal i ja està.”

Amb els anys, els cotxes s'han anat substituint fins arribar a l'última renovació el 1998, quan va començar a funcionar de forma automàtica.
Ara el trajecte es cobreix en uns tres minuts i s'acaba a 359 metres d'altitud.

VICENÇ FONOLLEDA, veí de Vallvidrera
“Sí que fa nostàlgia recordar-ho com era el funicular en aquell temps, però estic segur que ningú el canviaria de com és ara, eh?”
