El balcó de la seu del districte, a la plaça d'Orfila, ha estat sempre el lloc des d’on diferents persones arrelades a Sant Andreu s'han encarregat de fer el pregó.
Aquest acte s'ha repetit cada any per donar el tret d'inici a la celebració, igual que la baixada en ràpel del campanar del cartell de festa major.

LÍDIA ALBERICH, membre de la Comissió de Festes de Sant Andreu
"L'anècdota és que un any es va penjar al revés.
Va ser molt divertit veure com la festa major estava capgirada."

Una novetat molt important va ser l'envelat.
A finals del 90 aquesta instal·lació, a més de refugiar als veïns del fred, va permetre aglutinar-hi les activitats.
Abans d'existir l'envelat, es feien balls al carrer o poliesportius.

LÍDIA ALBERICH, membre de la Comissió de Festes de Sant Andreu
"La gent que ho feia recorda allò una feinada immensa perquè s'havia de muntar tot i desmuntar tot el mateix dia perquè podíem de començar a les 10 del matí del dia del concert i acabar a les sis de la matinada o a les set de l'endemà perquè s'havia de netejar de tot perquè hi havia un partit o el que fos."

La comissió de festes ha recuperat alguns actes desapareguts, com ara les matinades o el ball de rams.
D'altres, però, s'han perdut.
La vetlla de Sant Andreu es representava des de 1984.

LÍDIA ALBERICH, membre de la Comissió de Festes de Sant Andreu
"La vetlla és la representació de la vida de Sant Andreu i l'organitzava un grup de gent que era la Vetlla de Sant Andreu i es feia coincidir sempre amb la festa major.
Es feia a la parròquia,..."

El piromusical tanca la Festa Major de Sant Andreu.
Cada any la plaça d'Orfila s'omple d'andreuencs que acomiaden més de deu dies de festa.

LÍDIA ALBERICH, membre de la Comissió de Festes de Sant Andreu
"Una vegada el vam fer on hi ara hi ha La Maquinista, que és quan s'estaven fent les obres, però no va ser igual.
La imatge de la parròquia amb el foc i el 'visca Sant Andreu', això està molt endins de la gent."
