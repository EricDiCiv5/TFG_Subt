El veïnat de la Mercè forma part de Barcelona, tot i que no ho sembla.
De fet, encara sorprenen més aquestes imatges dels anys 50, quan bona part de Pedralbes eren camps.
L'Instituto de la Vivienda, en plena dictadura, va aixecar aquestes 123 cases blanques perquè hi visquessin funcionaris.
El barri es va dir Las Cinco Rosas.
Per als nens, era tot un paradís.

EDUARD TORRES, veí del veïnat de la Mercè
“Jo venia d'aquella época, amb set anys.
Venia de, d'un piset petit a l'Eixample.
M'enrecordo la llibertat que donava al tornar del col·legi i sortir a córrer.”

Anècdotes com la nevada del 62, es van viure encara amb més intensitat aquí, a tocar de la muntanya.

“Recordo que era per Nadal.
Tenia que vindre la família a fer el dinar de Nadal a casa i com que va nevar, doncs no van venir.
Nosaltres no vam patir gens de problema de menjar.”

L’única botiga que hi ha actualment, contrasta amb la vida comercial que hi havia fa anys.

SUSI VALLS, veïna del veïnat de la Mercè
“Hi ha inclús 'hasta' tintoreria, peixateria, perruqueria, carboneria, perquè les cuines que aquí eren del tipus que es deia 'econòmica'."

També hi havia una escola i una parròquia, que centrava part de la vida al barri.

“El, el mossèn que era que ell conduïa 'pos' totes les festes relacionades amb, amb l'església o feia que que els nens poguessin fer colònies fora del barri.”

Però si hi ha una tradició que s'ha conservat amb els anys és la de la festa major.

Se celebra al mateix temps que les festes de Barcelona.
I se n'encarreguen els joves del barri i generació rere generació.
Molts dels qui van ser ser nens a la Mercè, encara hi viuen.
I no es cansen d'explicar, amb fotografies a la mà, la singularitat del seu veïnat.
