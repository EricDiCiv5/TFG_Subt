Les Fonts de Montjuïc van convertir-se durant tot el segle XIX i part del XX en un punt de trobada per a molts barcelonins.
Aprofitaven els caps de setmana per pujar a la muntanya.

RAMON ANGLÈS, historiador
“La gent com ara nosaltres que vivíem així a les afores, no hi anàvem molt.
Al final hi anàvem més per festes típiques del dimecres de cendra, el dijous gras, llavors si, però la resta de dies no hi anàvem.
Eren gent més del centre de Barcelona.”

Centenars de persones omplien els berenadors propers a les fonts per fer el que es coneixia com a fontades.
S’acostumava a venir caminant i un cop aquí es passava el dia menjant i ballant.

RAMON ANGLÈS, historiador
“Els hi deien els truiters, perquè com que era gent pobre, l'únic que tenien, tothom tothom portava lu més típic, portava truita.
Així com ara vas als restaurants dissabtes i diumenges i que no tens taula, allà si hi anaves tard ja no sabies on posar-te.”

Als anys 30, una de les fonts més conegudes va ser la dels Tres Pins.
Era la que es trobava més a munt i la que tenia millors vistes de la ciutat.

RAMON ANGLÈS, historiador
"Cada pedra dels 3 Pins era una taula, allò era grandiós.
Al passa amunt, passavem per Can Valero i allà hi compravem el vi, la gasosa"

Als anys 60, però, els barcelonins van trobar altres formes d'oci i la muntanya de Montjuïc va deixar de ser el punt de trobada habitual que havia estat durant tants anys.

