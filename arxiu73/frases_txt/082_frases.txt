Un bosc d'arbres al carrer de Sardenya es va convertir en el que ara es coneix com el Nou Sardenya.
El camp de futbol del Club Esportiu Europa es va començar a construir fa 75 anys.

RAMON VERGÉS, historiador del Club Esportiu Europa
"Era un bosc de pins i matolls, aquell camp es va anar fent gran, un dia s'hi posava una grada, un altre dia s'hi posava les porteries del futur estadi.
Això va ser gràcies als socis de l'Europa, allí tothom picava, pic i pala."

El 1944 l'estadi va tenir la primera tribuna coberta, gràcies, un cop més, als socis.
I també al traspàs d'un jugador que, al cap d'uns anys, va esdevenir un porter mític al Barça, Antoni Ramallets.

RAMON VERGÉS, historiador del Club Esportiu Europa
"L'any 42 el Ramellets, l'Europa el va traspassar al Mallorca i va cobrar 25 mil pessetes i una gavardina per la seva germana."

A poc a poc el Sardenya va anar creixent.
Durant els anys 50, amb noves graderies, vestidors i un marcador nou.
Però el moment més emotiu va ser quan es va inaugurar la gespa, el 16 d'agost de 1960.

RAMON VERGÉS, historiador del Club Esportiu Europa
"Hi va haver-hi la inauguració de la gespa i de gran quantitat de grades noves i millores.
Allò va ser apoteòsic, posa la pell de gallina als que som de l'Europa de debò."

Després vindrien els temps difícils del nou estadi, quan va veure's retallat per la construcció del cinturó de ronda als anys 70.
I als 90, va ser enderrocat i reconstruït de nou, tal com ara es coneix.

