La plaça de la Universitat fa frontera entre la ciutat vella i la nova Barcelona que va dissenyar Ildefons Cerdà.
Allà on hi havia camps va ser l'espai escollit per situar la Universitat de Barcelona.
El nou edifici va ser aixecat entre 1863 i 1882 a partir d'un projecte d'Elies Rogent.

ESTHER BARON, historiadora de l'Art 
"És un edifici historicista, d'estil neoromànic i es va finalitzar el 1882.
Durant molts anys va acollir tots els estudis universitaris, menys la Medecina, que es va fer a l'Hospital Clínic i a l'Hospital de la Santa Creu.

Durant molts anys la plaça va acollir el monument a l'alcalde de Barcelona Doctor Robert.
Era una persona molt estimada pels ciutadans i quan va morir se li va fer una escultura per iniciativa de la Lliga Regionalista.

ESTHER BARON, historiadora de l'Art 
Li van encarregar a l'escultor Josep Llimona: Va estar aquí fins a principis del 1940, quan el govern franquista doncs va decidir que era un monument catalanista i el va enderrocar.
Llavors totes les peces del monument van ser emmagatzemades a diferents dependències municipals, i durant la dècada dels anys 70 va haver una moguda, reivindicacions populars que volien doncs que el monument, un altre cop, tornés a estar a la via pública 

El 1985 es va reconstruir el monument, però no es va ubicar a la plaça de la Universitat, perquè per sota hi passava el metro.
Es va col·locar reconstruir-lo a la plaça de Tetuan, que és el lloc on es troba actualment.


