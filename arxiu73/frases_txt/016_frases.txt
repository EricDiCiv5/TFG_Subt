Si el projecte que va dissenyar l’empresari Heribert Alemany hagués tirat endavant, ara, a l'entorn del pantà de Vallvidrera hi podria haver un parc d'atraccions: el Lake Valley.
A l’arxiu municipal de Sarrià – Sant Gervasi hi guarden l’expedient.

ANNA PÉREZ, tècnic d’arxiu
“Com actualment, s’havia de presentar el permís d’obres per triplicat, però no era com ara que es podia descarregar un formulari a Internet i omplir-lo, sinó que s’havia de fer a mà.”

El projecte, però, es va trobar amb molts entrebancs i només s’hi va construir el Mina Grott, un petit tren per a 34 passatgers que travessava la muntanya del Tibidabo.
I del que havia de ser el parc d’atraccions només en queda aquest dibuix del mateix Alemany.

ANNA PÉREZ, tècnic d’arxiu
“El trenet del Mina Grott comença aquí amb aquest pont que no es va arribar a construir.
L’únic que hi ha és l’entrada.
Passa per tot a sota de la muntanya i hauria d’anar a parar al que és el parc d’atraccions Lake Valley.”

ANNA PÉREZ, tècnic d’arxiu
“No es va construir segurament perquè el mateix Tibidabo va impedir que s’arribés a construir.
Llavors ja estava gairebé en funcionament el parc d'atraccions.”

El tren de la Mina Grott es va posar en funcionament el 1908 i va durar només vuit anys.
Durant aquest temps, Heribert Alemany es va haver d’afrontar amb diverses denúncies i pressions per part del funicular de Vallvidrera, que el considerava competència directa.
Finalment es va tancar el 1916.
