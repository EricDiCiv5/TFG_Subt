Cal Gran va ser la darrera masia que hi va haver al Poblenou.
Els primers documents oficials en què apareix daten del segle XVIII, però se sap del cert que els seus orígens es remunten almenys un segle abans.

JORDI FOSSAS, president de l’Arxiu Històric del Poblenou
“Era una masia de planta baixa, amb crusilles de cinc metres, que és la mida que tenen les vigues de fusta que baixen dels pirineus, una planta baixa on hi havia la cuina i l’entrada, i una primera planta on hi havia un gran distribuïdor, dormitoris a cada costat, i a dalt una última planta que eren les golfes, on es recollien les collites de l’any.
Era la típica estructura de la masia catalana”

La casa pairal estava envoltada de camps de regadiu on es cultivaven productes de l’horta i patates.
Regaven amb aigua del rec comtal i amb aigües freàtiques.

JORDI FOSSAS, president de l’Arxiu Històric del Poblenou
“Com que hi havia una sobreutilització d’aquesta aigua per part de les indústries, l'aigua es va convertir en salada, i no va ser apta per al rec, van aguantar tant com van poder, però al final dels anys 60 va ser impossible seguir mantenint una qualitat del l’aigua pel rec dels camps.”

Va ser aleshores quan va començar el declivi de Cal Gran.
Els antics camps de conreu van ser ocupats per edificis i indústries, i la masia va caure en l’oblit.

JORDI FOSSAS, president de l’Arxiu Històric del Poblenou
“Va apareixer quasi bé sense reconeixer-la.
Hi havia gent que parlava que hi havia una masia, però no es veia, des de cap lloc tenis que, tenies que pujar a un edifici alt, i pujant la vam descobrir, que sí, que seguia estant allà, perquè els propietaris hi van viure fins a l’últim moment.”

El projecte d’obertura de la Diagonal va afectar els terrenys en què s’aixecava la masia, que va ser enderrocada l’any 2003.
Actualment, en el solar que va ocupar durant 300 anys, hi ha una zona verda.

