És una de les parades de metro més antigues de la ciutat.
L’estació de Fontana compleix 90 anys i és l’única de la línia del Gran Metro que conserva les rajoles que es van col•locar el 1924.

ALEX REYES, Andana Central, Associació d’Amics del Metro de Barcelona
“El Gran Metro es va inspirar una mica en el metro de Madrid que aleshores es va inspirar en el metro de París i va voler ornamentar les estacions de manera que semblessin una cosa una mica acollidora, perquè en els anys 20 això de ficar-se sota terra era una cosa complicada.”

Les rajoles mantenen el logotip i els colors corporatius de l’empresa Gran Metropolità de Barcelona.
De fet, aquesta companyia volia fer de Fontana el seu centre administratiu.

ALEX REYES, Andana Central, Associació d’Amics del Metro de Barcelona
“Preveia construir un edifici de cinc plantes, amb un estil monumental, amb un templet rematant la cantonada.
L’edifici administratiu no s’arriba a construir, perquè poc temps després de la inauguració del primer tram del metro es va subarrendar l’explotació a tramvies de Barcelona.”

L’estació té un únic vestíbul, però una gran quantitat d’escales i túnels que baixen a gairebé 20 metres de profunditat.
En aquest nivell ha passat poc el temps.

ALEX REYES, Andana Central, Associació d’Amics del Metro de Barcelona
“El que entenem per andanes i coma volta, no ha canviat tant.
El revestiment blanc de rajoletes petites encara està allà i està tapat per una làmines de resina, o sigui que si es retiren, es veuen.
El pinyó, que hem dit abans, policromat està on està i el que ha canviat més potser de Fontana és el vestíbol intermig, on estem ara, cap a dalt.”

L’estació deu el seu nom a una font situada en una finca de Gràcia durant el segle XVIII.
I durant gairebé 100 anys ha estat un punt d’entrada i sortida de la Vila.

