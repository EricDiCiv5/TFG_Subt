Els romans van començar fa 2.000 anys a explotar les pedreres de Montjuïc.
Amb el temps, en l'època de màxim esplendor, van arribar a superar la vintena.

SUSANNA BERNARDÍ, responsable d'exposicions del Castell de Montjuïc
“Era una pedra dura i fàcil de tallar.
Tenia molts usos, sobretot per la construcció, però tant la construcció d'edificis com també de fonts i inclús se n'extreia el que en deien la terra d'escudelles, que s'utilitzava per rentar.”

Transportar aquesta pedra des de la muntanya fins al centre de la ciutat no era feina fàcil.

SUSANNA BERNARDÍ, responsable d'exposicions del Castell de Montjuïc
“Baixava des de la banda nord més la banda tocant al castell cap a baix al port.
Del port es transportaven en vaixell més cap a la banda oest de Barcelona i d'allà hi havia la professió dels bastaixos, que era el bastaix era l'encarregat de posar-se la pedra a coll i caminar cap al barri Gòtic.”

Durant el segle passat i l'anterior, molts picapedrers es van instal·lar al peu de la muntanya.
Se’n van arribar a comptabilitzar fins a 5.000 l’any 1940.

RAMON ANGLÉS, historiador
“La majoria d'aquesta gent eren gent, eren gallecs.
Es dedicaven a anar a aquesta pedrera i quan aquesta s'esgotava anaven a una altra i així.”

Als anys 50, la majoria de pedreres van deixar de funcionar perquè la muntanya ja no es podia explotar més.
Tot i això, encara se'n poden veure algunes restes, com l'antiga Pedrera de Machinet, just a tocar del Teatre Grec.

