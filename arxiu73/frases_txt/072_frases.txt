Aquest mercat està construït sobre un camp de conreu conegut com a hort nou.
És per això que, popularment, se'l coneix com a Mercat Nou.


MARIA CANDELARIA DE SANJUAN, paradista
“Era molt diferent.
Tothom ens coneixíem.
Al mig del mercat, que era com una pista de ball, no hi havien les parades que hi havien fins ara al mig, i allà es va fundar la festa major.”

El Mercat de Sants es va inaugurar el 1913 i durant aquest temps ha estat testimoni de fets històrics rellevants.
Un exemple és el racionament que hi havia a la postguerra.
 

MARIA CANDELARIA DE SANJUAN, paradista
“No hi havia el peix que tenia que haver-hi en un mercat i no en deixaven pescar.
A mi em portaven el peix i em deien: "Això s'ha de vendre a tal preu" o racionarte un quilo nomès.
Si era sardina toca un quilo per cada persona.”

Els mercat s'ha anat adaptant als temps.
Inicialment obria a les tardes perquè a les dones que treballaven a les fàbriques de Sants poguessin fer la compra.
Això va canviar amb els anys.
Però tot i aquests petits canvis, la clientela que té actualment no és tan diferent de la que tenia anys enrere.
 

ELEUTERIO GALINSOGA, paradista 
“De l'experiència de 100 anys que portem aquí, eh bueno, han vingut persones que coneixien el meu avi, el meu pare, eh? i vénen a comprar de fet el mateix.”

El que sí que ha variat és l'aspecte de l'equipament.
El 2009 va tancar per fer unes obres de remodelació que van durar cinc anys.
Uns treballs que van servir per modernitzar les instal·lacions i convertir el Mercat de Sants en un punt d'interès turístic del barri.



