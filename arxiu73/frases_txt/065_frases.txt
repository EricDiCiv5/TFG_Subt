D’Orient, de Rius i Taulet i en l’actualitat, de la Vila de Gràcia.
Són alguns dels noms que ha tingut aquesta plaça.
Popularment, també se la coneix com la del Campanar o del Rellotge per la torre que la presideix.
Per als veïns de Gràcia, aquest espai ha estat durant més de 150 anys una àgora política, social i cultural.

JOSEP MARIA CONTEL, president del Taller d’Història de Gràcia
“S’han viscut moltes coses, la revolta de les quintes, per dir-ho d’alguna manera o com les festes majors o com altres coses que s’han fet aquí.”

La plaça de la Vila va passar a tenir un paper de centralitat en la vida dels graciencs quan s’hi va traslladar l’Ajuntament el 1850, en ser una vila independent.
A partir d’aquest moment, la vida festiva i cultural del barri va ocupar aquest espai.

JOSEP MARIA CONTEL, president del Taller d’Història de Gràcia
“Missa de campanya d’homenatge a la vellesa, el globus, l’arribada de la Verge de Fàtima amb tots els malalts i l’altar que baixava de...
de la de la...
de tota la casa consistorial.”

A més, d’aquestes activitats tradicionals, la plaça també ha estat l’escenari de moments sorprenents.

JOSEP MARIA CONTEL, president del Taller d’Història de Gràcia
“L’any 70 i pico doncs van vindre uns funambulistes, els Bordini, van creuar, vull dir, la plaça.
Curiosament l’any 63, després de la nevada, l’envelat que tenia que acollir la fira de Reis a la plaça del Sol es va ensorrar pel pes de la neu, cuita corrents, van construir un envelat aquí al voltant del campanar.”

El campanar ha estat testimoni de 150 anys d’activitats que han trepitjat l’asfalt d’una plaça que ha marcat la història del barri.

JOSEP MARIA CONTEL, president del Taller d’Història de Gràcia
“És una plaça que ha acollit moltes coses i seguirà acollint, ha donat molt molta importància a tot el teixit associatiu i a tot el teixit de població de Gràcia.”



