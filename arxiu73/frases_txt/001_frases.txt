Montbau abans que fos Montbau.
O quan va començar a ser-ho.
El Ricardo i la Maria Pilar van ser un dels primers veïns a anar a viure a aquest barri a la dècada dels 50.

“Senzillament muntanya tot plegat i no no hi havia res." 
"Quatre pedres i aquests cartells que veiem a les fotografies i vam dir, doncs deu ser això.
Va nena, seu aquí, 'clic-clac', un parell de retrats...”

“Això és el projecte que tenim."
"‘56 viviendas subvencionadas en el poligono de Montbau’.”

Van comprar el pis sobre plànol, com la majoria dels que s’hi van establir al principi.
No hi havia botigues ni pràcticament transport públic.
La ronda de Dalt, que ara passa per sota del barri, era una petita carretera.

“Una carretera amb arbres, com plataners, la bòbila, el col·legi Ribas, que aleshores era un orfenat.”

I així era l’hospital de la Vall d’Hebron.
Però un dels records que tenen més gravats d’aquells anys és la gran nevada del 63.
Els veïns de Montbau van quedar incomunicats.
El mateix any, la visita del general Franco va servir per donar a conèixer el barri arreu del país.

“Va venir a inaugurar els blocs aquests dels militars que són aquests d’aquí a dalt.
Llavors va venir en Franco.
Però aleshores ja hi havia bastant bloc fet.
La plaça ja estava feta.”

Més de 50 anys més tard, l’afició del Ricardo per la fotografia ens permet recuperar els inicis d’un barri que es va començar a construir per solucionar el problema de manca d’habitatge que hi havia aleshores a la ciutat.
