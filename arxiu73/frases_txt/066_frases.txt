L’any 1965 va néixer la Cultural Esportiva Carmel arran de la fusió de dos equips, el Racing de San Martín i el Club de Futbol Calatrava.
El club va créixer amb l’arribada massiva d’immigrants, la majoria andalusos.
Jugaven al camp de la Baronense, però de seguida els va quedar petit i van començar a reclamar-ne un de nou.

ALBERT PLANAS, president del CD Carmel
“Va haver-hi una mobilització en aquella època que la portava un president que es deia Vázquez i es veu que estan els nens davant la porta de l’Ajuntament manifestant-se, baixant des del barri del Carmel fins a 'lo' que és el centre de Barcelona.”

Finalment l’any 1978 es va inaugurar el camp municipal del Carmel, a tocar del Parc Güell.
“Carmel” en àrab i hebreu significa “jardí” i, casualment, el terreny de joc es va construir a la muntanya, en un indret que l’Ajuntament volia que fos zona verda.
El camp era de terra fins que el 2007 es va canviar per gespa artificial.

ALBERT PLANAS, president del CD Carmel
“S’ha anat arreglant, s’ha anat, tu compte que aquesta muntanya fa molts anys enrere era pelada.
Ara està tota plena d’arbres i flors i cuidada i molt maca i clar, té més visió que abans, no?”

En àmbit esportiu, el primer equip sempre s’ha mantingut entre les categories de Primera Territorial i Preferent.
Els anys 80 va ser l’època daurada de molts d’aquests clubs amateurs.
Tenien molta massa social i diversos patrocinadors.


ALBERT PLANAS, president del CD Carmel
“L’Europa omplia, el Martinenc omplia, el Carmel omplia...
tots tenia, si un tenia 1.000 socis, l’altre en tenia 600 i l’altre 500, vull dir, clar Tot això ha passat a la història.
Ara trobar un club petit de barri que tingui 'pues' 700 socis com va arribar a tenir, avui dia és impossible.”

Actualment la prioritat de la Cultural Esportiva Carmel és fomentar el valors de la cooperació i la integració entre els 120 nens que formen els equips de futbol base.


