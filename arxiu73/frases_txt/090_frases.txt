Les primeres imatges del Monestir de Pedralbes són aquests gravats de finals del segle XIX.
Però la història del recinte comença 500 anys abans, el 1327, quan la reina Elisenda de Montcada, un cop vídua de Jaume II, s'hi trasllada amb una comunitat de monges clarisses.


ANNA CASTELLANO, conservadora en cap Monestir de Pedralbes
"Ens hem d'esperar a finals del segle XIX per poder començar a tenir ja dibuixos de l'entorn del monestir.
Hem de pensar que estem davant d'un monestir de clausura, per tant, era prohibidísim entrar aquí dintre.
No tenim cap cap gravat de l'interior, si que tenim gravats de l'exterior."

Quan la reina va morir, el monestir es va mantenir com a convent.
A finals del XIX el recinte imponent d'estil gòtic destacava en un entorn ple de camps i cases rurals.


ANNA CASTELLANO, conservadora en cap Monestir de Pedralbes
"El seu entorn atrau molt a la gent de de l'entorn més immediat, el cas de Sarrià i també el cas de les Corts, i també hi sabem que ve gent de la ciutat, gent del pla de Barcelona que venen en aquesta zona per fer-hi romeries, per fer-hi berenars populars i sabem que hi havien unes fondes on era famós el mató."

Sor Eulàlia d'Anzizu, una de les monges més conegudes del convent, va fer les primeres fotografies de l'interior.
Als anys 20 i 30 del segle XX l'entorn del monestir s'ennobleix.
S'hi construeixen grans cases i s'urbanitza l'avinguda de Pedralbes.
Durant la Guerra Civil les monges clarisses marxen de l'edifici i la Generalitat aprofita el monestir per guardar-hi documents i protegir-los de la crema.


La comunitat de monges hi torna als anys 40 i a poc a poc es va obrint als ciutadans.
Ara, amb una comunitat de 10 monges, és totalment accessible i l'any passat el van visitar prop de 70.000 persones.

