És l’estació gasomètrica que es va instal·lar a Horta l’any 1967 i que el barri encara recorda amb un nom ben peculiar.
Un nom que té relació amb l’alcalde de l’època i amb algunes de les decisions que va prendre.

JOAN TERMES, AV d’Horta
"Van dir que mira, això són els ‘ous d’en Porcioles’ tu! perquè vegi que els té no? Doncs com a ous d’en Porcioles ha quedat en el 'dicho' popular que tothom ja els coneixia així.”

“Dos bombones gegantesques que es veien pràcticament des de tots els punts de Barcelona alts.”

Els 'ous d’en Porcioles' servien per controlar la pressió a la xarxa de gas de la ciutat que havia quedat obsoleta amb l’arribada del gas natural.

“Aquelles 'tuberías' no estaven preparats per emetre el gas nou i s’havia de controlar la pressió i aquest era el sentit d’aquestes estacions.”

Van deixar de funcionar l’any 86, quan es va actualitzar la xarxa.
Aleshores es va iniciar un debat sobre si era oportú conservar aquells dos grans dipòsits esfèrics al peu de la serra de Collserola.

“Es va fer un, una com una diguem, una presa de consciència a veure que en fem i què en deixem de fer i llavors hi va haver un grup d’artistes que van decidir fer una festa i pintar-les.”

Es va especular, fins i tot, amb què es convertissin en una discoteca.
Finalment van desaparèixer el 91 amb la reurbanització que va experimentar la zona amb motiu dels Jocs Olímpics.

