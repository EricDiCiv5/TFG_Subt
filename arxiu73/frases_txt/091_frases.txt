JOSEP MARIA CONTEL, periodista i historiador
"Aquesta era la façana del primer cinema que hi va haver-hi a Sarrià: l'Spring Cinema i és del 1911 i estava aquí, on hi ha aquest edifici avui."

La vistositat de la façana contrastava amb l'austeritat de l'interior.

JOSEP MARIA CONTEL, periodista i historiador
"Un vestíbul molt més auster, la guixeta...
quan entraves a la sala inicial doncs bueno, era això, com si entressis a un magatzem, amb la pantalla al final, doncs les cadires que eren de fusta."

L'Spring va ser edificat per Joaquim Font.
Amb cabuda per a 1250 persones als anys 20 va albergar un míting contra l'agregació de Sarrià a Barcelona.
Acabada la guerra, el regim franquista li va canviar el nom per Cine Murillo, i als anys 70, i per superar la crisi del sector, va canviar la seva programació.

JOSEP MARIA CONTEL, periodista i historiador
"Quan el converteixen en sala de repertori aquí fan pel·lícules interessantíssimes, de recuperació, d'aquelles pel·lícules que podien ser d'art i assaig, i que aquí se'n fan moltes."

L'aparició del vídeo va forçar el seu tancament després de 73 anys.
L'altre històric del barri va ser el cinema Bretón.
La Montserrat Sagué n'era clienta assídua.
Ho tenia ben fàcil: la seva botiga estava al costat.

MONTSERRAT SAGUÉ, veïna i clienta de l'antic cinema Bretón 
"Sortíem de baix de la botiga i entràvem directament cap al cine.
Et trobaves tot el barri, tothom.
Estava ple.
Moltes vegades tenies que estar dret."

Aquesta veïna encara recorda on havia la taquilla i d'on venien les pel·lícules: del cinema Adriano.

MONTSERRAT SAGUÉ, veïna i clienta de l'antic cinema Bretón
"Tenia que venir amb bicicleta quan acabava la pel·lícula en allà.
Llavors et portava els rotllos aquells grossos que te'ls posaven, i, és clar, si trigava el de la bicicleta, doncs teníem que esperar a que vingués.
És el que diem, cine de barri."

Avui, on la Montserrat anava a veure pel·lícules trobem una escola de dansa.
El Bretón va tancar el 1972.
