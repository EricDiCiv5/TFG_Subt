La Pegaso es va caracteritzar perquè molts dels treballadors hi van participar ni que fos en alguna ocasió.
A mitjan dels 60 hi havia uns 6.000 obrers en aquesta empresa.

JOAN MUÑOZ, extreballador de Pegaso ENASA
"Si no hagués sigut per l'actuació de la gent.
Encara que només fos un dia, el fet de presentar-se allà a la manifestació o fer força i tal, ja és important perquè si no haguéssim ajuntat totes aquestes coses possiblement això no ho podríem explicar."

Reintegrar els companys acomiadats i empresonats per ser contraris al règim franquista i aconseguir millores salarials i laborals, van ser els objectius de la seva lluita.
 

JOAN MUÑOZ, extreballador de Pegaso ENASA
"Una factoria com aquesta, d'aquest nivell, el salari que acabàvem cobrant doncs no repercutia ben bé amb la feina que tu estaves brindant.
Les condicions que la gent treballava era insalubre en molts dels casos." 

Tot i que hi havia líders, el moviment s'organitzava en cèl·lules.
Malgrat es coneixen, cada estructura tenia el seu funcionament intern.


JOAN MUÑOZ, extreballador de Pegaso ENASA
"Una cèl·lula pràcticament no sabia res de l'altre o molt poquet perquè el el perill que corríem era que si atrapaven a uns queien la resta del ‘renglón’."

Segons Joan Muñoz, durant els anys 70 les vagues i manifestacions eren constants a la fàbrica.
Ràpidament feien pancartes artesanes.

 
JOAN MUÑOZ, extreballador de Pegaso ENASA
"Havien pancartes que ho feies en tela en un llençol i pintaves a sobre.
I sinó, quan no era així, en ‘plan’ més ràpid, doncs en paper d'aquell, paper kraft."

Els treballadors de la Pegaso van anar a manifestar-se, fins i tot, a Madrid.
El lloc habitual, però, on feien assemblees multitudinàries va ser en aquest espai conegut com el Pati de la República.



