El 13 de febrer de 1886 es va fundar la cooperativa de consum l'Antiga del Camp de l'Arpa, una entitat pensada perquè els socis d'aquesta poguessin comprar aliments més bé de preu.

JOAN ANTONI FRANCO - tresorer de la Cooperativa l'Antiga del Camp de l'Arpa
"Se posaven uns diners i 'luego' ja anaven comprant cada setmana 'lo' que es necessitava, i sobre els diners que havien posat es comprava més o menys.
Anàvem a comprar a 'los grandes' magatzems on trobàvem les coses més econòmiques."

D'aquella primera època no els queden gaires records, tan sols alguns llibres de comptes, cartilles de socis i alguns estris com les balances.
Ben aviat la cooperativa de consum també va organitzar activitats culturals que cada cop van agafar més importància.

FELIP ZACARIAS    president de la Cooperativa l'Antiga del Camp de l'Arpa
"Fèiem uns festivals que de vegades arribaven el dissabte fins a la una, una i mitja de la matinada.
Teníem la sala plena totalment que eren 100 persones.
Per què la gent ve sempre amb la seva bona voluntat de passar-ho bé, i ho passen bé els que estan a l'escenari, o estem a l'escenari, i les persones que estan també en el pati de butaques."

JOAN ANTONI FRANCO    tresorer de la Cooperativa l'Antiga del Camp de l'Arpa
"D'aquí va sortir la Salomé, i com aquí les germanes Serrano, molta gent que eren famosos es va fer aquí a Catalunya."

La cooperativa encara funciona com a entitat cultural, i no només manté el nombre de socis, sinó que l'ha augmentat.
Ells tenen molt clar el secret de l'èxit.


FELIP ZACARIAS - president de la Cooperativa l'Antiga del Camp de l'Arpa
"La gent vol això, vol sortir, tenir un distreure, i passar-ho bé, per què aquí l'únic que fem nosaltres és cada setmana és passar-ho bé."

Dissabte 13 van celebrar el 150 aniversari i de cara al futur el que demanen es tornar a tenir una seu social, ja que l'edifici històric de l'entitat està tancat des de fa sis anys.


