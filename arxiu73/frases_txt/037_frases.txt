El Parc del Turó va reduir la seva extensió a la dècada dels anys 60.
El motiu va ser la ràpida construcció d’habitatges.
El ciment va substituir també les vinyes, però la masia de Ca la Peira va seguir dempeus.
Anys més tard, però, les obres per fer arribar el metro de Vilapicina a Horta van comportar l’enderroc del casalot.

JOSEP MARIA BABÍ, Arxiu Històric de Roquetes - Nou Barris
“El Turó quan es va començar a construir a principis de...
a finals dels anys 50, principis dels 60, doncs va rebre el nom de la masia que ja existia.
La masia de Ca la Peira estava entre el torrents de Can Mariner i la riera d’Horta.
“

El barri es construeix sense alguns serveis bàsics, com ara un ambulatori.
Tot i això, hi havia botigues i fins i tot un cinema.
Els veïns recorden la vida d’aquells anys com la d’un poble.

ANTONIO SILVA, AV Turó de la Peira
“Había mucha gente de todas las regiones de España, no había ningún problema de convivencia, la señora María, el señor José cogía la silla y se sentaba en la puerta los veranos y eso si, eran como una familia.”

Els diumenges, molts veïns anaven al Parc del Turó.
També s’hi feien actes religiosos al voltant d’aquest racó del parc.
Als anys 50, un devot va col•locar una imatge de la marededéu en una de les parets de roca, al costat d’una cova.
La figura va ser venerada pels fidels fins que va desaparèixer als anys 70.

JOSEP MARIA BABÍ, Arxiu Històric de Roquetes - Nou Barris
“Dintre de la gruta hi havia inclús un petit espai que es feia servir de sagristia, i al costat, en el lateral de la cova hi havia un pas que portava cap al cim del Turó, on hi havia doncs la creu.”

La vida al barri va canviar radicalment l’any 1990, amb l’esfondrament d’un edifici a causa de l’aluminosi.
Aquest fet va obligar a plantejar-ne la remodelació del barri.

