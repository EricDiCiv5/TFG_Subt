Va tenir l'època de màxima esplendor des de finals del segle XIX fins als anys 70.
En poc més de 200 metres de llargada, el Paral·lel va arribar a aglutinar més d'una desena de teatres, i això va convertir a aquesta avinguda en una de les artèries més populars de la ciutat.


MERCHE MAR, artista d'El Molino
"El Paral·lel era com una Rambla a les 10 del de matí, 3 de la tarda, estava super ple.
'Luego' havia uns tramvies que baixaven cap al, cap al 'rompeolas' i cap allà que eren com unes jardineres amb uns, això em cridava molt l'atenció, amb uns 'tolditos'.
Era molt 'mono'."

El Molino va ser un dels teatres mítics de l'avinguda.
Durant molts anys va ser un teatre de públic fonamentalment masculí, però això va canviar amb el pas del temps.

MERCHE MAR, artista d'El Molino
"Jo ja vaig arreplegar una època què venien matrimonis i tot.
Pot ser en una època anterior venien més els homes sols i tal.
Després ja la última época que vaig estar al Molino jo sempre deia que la joventut ha descobert El Molino.
no?"

A El Molino s'hi feien espectacles de revista i va ser una gran escola per a moltes artistes.
És el cas de la Merche Mar, que hi va entrar amb 15 anys i va aprendre a posar-se unes plomes i a desfilar per una passarel·la.

MERCHE MAR, artista d'El Molino
"Aquí ha passat de tot.
Aquí es barallaven les mares de les vedets, pels vestuaris, per les plomes.
És un món molt competitiu, és un món pitjor que el dels executius aquests.
Havies d'anar contra la paret, dic jo,per les ganivets que venen."

Després de 15 anys tancat, les aspes d'El Molino fa 5 anys que van tornar a girar.
Al Paral·lel, però, encara queden alguns teatres emblemàtics pendents de ser recuperats com, per exemple, l'Arnau.

