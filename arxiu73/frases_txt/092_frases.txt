La història del barri del Coll no es pot deslligar de la de l'editorial Bruguera.
Aquesta empresa va marcar durant gairebé un segle la vida d'aquesta zona.
Des dels seus inicis, el 1910, com a editorial Gato Negro molts veïns van treballar als quatre edificis del Coll.


JOSEP CALLEJÓN, extreballador de l'editorial Bruguera
"No solsament la gent que era nòmina de Bruguera, perquè aquí hi havien petits tallers que feien feina per a Bruguera.
A part de que quan sortien col·leccions de cromos donaven a la gent perquè fes a casa seva."

La influència de Bruguera s'estenia més enllà de les parets de l'editorial amb activitats per als treballadors i els veïns.

JOSEP CALLEJÓN, extreballador de l'editorial Bruguera
"L'any 62 o 63 va ser nomenada com a empresa model, socialment va establir com un club Bruguera on es jugava als escacs, a ping-pong, hi havia una 'cancha' de bàsquet, hi havia un servei metge, hi havia un grup de teatre també, feien càmping, donaven Reis als fills, als néts de tots els treballadors."

Carpanta, Doña Urraca, la família Cebolleta o Mortadel•lo i Filemó van passar per les rotatives del Coll.
Bruguera es va convertir en l'editorial de còmics més important de l'estat.

JOSEP CALLEJÓN, extreballador de l'editorial Bruguera
"En el rànquing d'editorials era la primera d'Europa, en volum de facturació sortien de cada mes quatre milions de còmics."

Bruguera va marcar el ritme del barri fins a l'any 1986, quan va tancar.
Tot i això, encara hi perdura l'empremta.
Des del Centre Cívic el Coll - La Bruguera s'ha iniciat un projecte de recuperació de la memòria històrica de l'antiga editorial.
